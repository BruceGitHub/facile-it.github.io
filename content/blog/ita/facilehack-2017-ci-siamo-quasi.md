---
authors: ["salvatore-cordiano"]
date: "2017-03-20"
draft: false
share: true
categories: [Italian, FacileHack, Hackathon]
title: "#FacileHack 2017 ci siamo quasi"
type: "post"
languageCode: "it-IT"
twitterImage: '/images/facilehack-2017-ci-siamo-quasi/share.png'
---
Meno di 5 giorni alla seconda edizione di [**#FacileHack**](http://hackathon.facile.it/2017.html), la maratona dedicata a coders, creativi e marketing specialist organizzata dalla nostra azienda che si svolgerà si svolgerà a Milano presso il Talent Garden di via Arcivescovo Calabiana.
Ad oggi sono più di 200 gli *hackers* iscritti all'evento e pronti a confrontarsi, a mettere a dura prova le proprie capacità fisiche e sfruttare al meglio il tempo concesso per presentare un'idea o un prototipo in grado di ottenere il punteggio massimo della giuria di qualità.
   
Saranno **Cristina Bianchini** (Vodafone Italia), **Fabio Lalli** (IQUII), **Deborah Raccagni** (Università Bocconi), **Moreno Soppelsa** (Giornalista) e il nostro **Mauro Giacobbe** (Facile.it) 
i componenti della giuria che avrà l'arduo compito di valutare il lavoro dei partecipanti all'hackathon sulla base di quattro criteri: attinenza alla sfida proposta, fattibilità tecnica, UI/UX e creatività.

Il team proclamato vincitore di #FacileHack 2017 riceverà in premio un voucher del valore di 500 euro per ogni componente della squadra da spendere in formazione professionale attraverso i corsi di alto livello messi a disposizione dai partner [LOG.ED](https://www.enter.it/it/ecosystem/education/), [Ninja Academy](http://www.ninjacademy.it/) e [Fluentify](https://www.fluentify.com/).

Non ci rimane che augurare buon #FacileHack da tutti noi!
