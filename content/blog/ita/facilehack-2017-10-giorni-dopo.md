---
authors: ["jean"]
date: "2017-04-04"
draft: true
share: true
categories: [Italian, FacileHack, Hackathon]
title: "#FacileHack 2017, 10 giorni dopo"
type: "post"
languageCode: "it-IT"
twitterImage: '/images/facilehack-2017-10-giorni-dopo/facile-engineering-team.jpg'

eng: "facilehack-2017-10-days-later"

---
Dieci giorni fa è terminato [**#FacileHack 2017**](http://hackathon.facile.it/2017.html), la seconda edizione dell'hackathon organizzato da Facile.it. Tenere un evento di questo genere ci ha permesso di vedere all'opera e di confrontarci con tanti team molto eterogenei, composti da programmatori, designer e specialisti del marketing.

Il tema dell'hackathon di quest'anno è stata la **connettività**: Facile.it propone la comparazione dei servizi di connessione ad internet, e ha deciso di porre questo al centro della competizione. I diversi team si sono quindi affrontati su questo tema, per trovare modi per migliorare il business di Facile.it e l'esperienza utente degli utilizzatori del servizio.

# Miglioramento continuo
L'esperienza accumulata dalla prima edizione ci ha permesso di realizzare con facilità questo evento: così come ci piace applicarci nel nostro lavoro di tutti i giorni, abbiamo voluto ricercare un miglioramento continuo e progressivo anche nell'organizzare un hackathon, e questo si è rivelato un approccio vincente.
  
<div style="text-align: center">
<iframe width="560" height="315" src="https://www.youtube.com/embed/X-OdVcH7CMs" frameborder="0" allowfullscreen></iframe>
</div>

Uno dei punti che più ci ha convinto di questa edizione è stata la [giuria esterna](http://hackathon.facile.it/2017.html#giuria) composta da professionisti molto esperti di diversi settori. Nonostante i pochi minuti a disposizione dei vari team per presentare la propria idea (soltanto sette), sono stati molto bravi ad analizzare le varie proposte ed a proporre le giuste domande per sviscerare i punti critici di ogni approccio proposto.

# Il team vincente
Il team che ha vinto la competizione è stato **Orange Smile**, con la proposta dell'assistente virtuale Facilino: la vittoria del team è stata decretata soprattutto dalla completezza della soluzione proposta, che andava dall'individuazione dei problemi, alla proposta di una soluzione, fino all'applicazione e al lancio sul mercato della stessa.

<div style="text-align: center">
<img src="/images/facilehack-2017-10-giorni-dopo/orange-smile.jpg" title="I vincitori di #FacileHack 2017: team Orange Smile"/>
</div>

I vincitori si sono aggiudicati come premio un voucher del valore di 500 euro, per ogni componente della squadra, da spendere in formazione professionale attraverso i corsi di alto livello messi a disposizione dai partner [LOG.ED](https://www.enter.it/it/ecosystem/education/), [Ninja Academy](http://www.ninjacademy.it/) e [Fluentify](https://www.fluentify.com/). **Puntare sulla formazione** ci è sembrata una scelta importante e in linea con lo spirito della nostra divisione engineering!

E alla fine non possiamo che salutarvi e aspettarvi per la prossima edizione!

<div style="text-align: center; margin-bottom: 2em">
<img src="/images/facilehack-2017-10-giorni-dopo/facile-engineering-team.jpg" title="FacileHack engineering team"/>
</div>
